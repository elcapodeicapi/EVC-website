Beste deelnemer,
Hieronder staat per onderdeel uitgelegd hoe je jouw portfolio voor ‘Persoonlijk Begeleider Maatschappelijke Zorg’ aanlevert. Volg de stappen nauwkeurig. Indien je vragen hebt, kun je contact opnemen met jouw begeleider via de knop ‘contact’.

Mijn profiel:
Hier start je met het toevoegen van een foto van jezelf voor de assessor. Zorg ervoor dat het een duidelijke foto van jezelf is. Tevens vink je het knopje ‘Ik neem vrijwillig deel aan dit EVC-traject’ aan.

Mijn loopbaandoel:
Begin met het invullen van je Loopbaandoel. Dit kun je zien onder het tabblad 'Mijn loopbaandoel'

Ambitie: Wat de kandidaat nog wil bereiken en hoe hij of zij de eigen loopbaan de komende jaren ziet.
Motivatie: Wat de kandidaat verwacht van dit EVC-traject, waarom hij of zij meedoet, en wat de verwachtingen en hoop zijn ten aanzien van dit traject.

Dit zal terugkomen tijdens het assessment gesprek en zal teruggevonden worden in jouw EVC-rapport.

Vragenlijst (Loopbaan en Burgerschap):
Vul de vragenlijst voor Loopbaan en Burgerschap (L&B) volledig in. Dit is een verplicht onderdeel voor alle MBO-opleidingen en moet goed onderbouwd worden ingevuld. Denk aan ongeveer 2 à 3 alinea’s per onderdeel van loopbaan en burgerschap. Houd er rekening mee dat dit onderdeel wordt meegenomen door de examencommissie bij de verzilvering van het EVC-certificaat.

Mijn portfolio:
In je portfolio laat je zien wat je allemaal kunt en hebt gedaan. Dit doe je door informatie over je werk, cursussen die je hebt gevolgd, diploma's die je hebt gehaald en certificaten die je hebt gekregen in te voeren. Dit voeg je toe onder de kopjes ‘opleidingen, diploma’s en certificaten’ en ‘relevante werkervaring’.

Verder voeg je STARR-verslagen toe over je werk, samen met bewijsstukken uit de praktijk die aantonen dat je echt hebt gedaan wat je zegt. Dit is belangrijk zodat we goed kunnen beoordelen wat je allemaal kunt. Je kunt deze verslagen en bewijzen toevoegen in het gedeelte genaamd 'overige informatie en documenten'. Hier upload je alles wat laat zien dat je over deze competenties beschikt.

De competenties waarvoor je verslagen moet maken, vind je onderaan de pagina. Voor iedere competentie schrijf je een verslag om te laten zien dat je deze bezit en lever je ten minste een bewijsstuk aan. Voor de STARR-verslagen gebruik je het volgende formulier:

STARR-formulier
Om te zien welke bewijsstukken mogelijk zijn, raadpleeg je het volgende document:

VRAAK-Criteria
Je bent zelf eindverantwoordelijk voor jouw portfolio! Zorg ervoor dat jouw portfolio compleet is en dat alle onderdelen aangeleverd zijn!

Tevens dient jouw portfolio voorzien te zijn van een authenticiteitsverklaring. Deze upload je ook onder 'overige informatie en documenten'. Op de authenticiteitsverklaring moet je alle bewijsstukken die je hebt ingeleverd, vermelden. Als er niet genoeg ruimte is op het formulier, kun je zelf regels toevoegen. Zorg ervoor dat de titels van de bewijsstukken op de verklaring precies hetzelfde zijn als de titels die je hebt gebruikt toen je ze uploadde naar je portfolio.

De authenticiteitsverklaring kun je hier downloaden:

Authenticiteitsverklaring
Let op: de authenticiteitsverklaring moet een 'natte' handtekening hebben, dus echt met pen ondertekend! Tevens dient de verklaring als PDF te worden geüpload!
Uploaden:
Als je bestanden uploadt voor je EVC-portfolio, is het heel belangrijk om een paar regels te volgen, zodat alles duidelijk en overzichtelijk blijft.

Allereerst, zorg ervoor dat elke upload een duidelijke titel heeft, dit is ook verplicht. Dit helpt niet alleen jou, maar ook je begeleider en assessor om snel te zien wat elk bestand inhoudt. Een titel als "bewijs 1" is te vaag en wordt niet geaccepteerd.
Voor alle vakinhoudelijke documenten/bestanden gebruik je CODE - Naam - (d-m-jjjj).

Voor MBO geldt dat de CODE de letter/cijfer combinatie van het competentiegebied is.
De naam geeft aan wat voor document het is. De datum is de datum waarop het document
oorspronkelijk gemaakt is. Voorbeelden:
B1-K1-W6 - Verslag Handelt in onvoorziene en/of crisissituaties - (17-4-2025)
B1-K1-W6 - Evaluatieverslag - (13-1-2025)
B1-K1-W6 - Plan van aanpak - (18-2-2025)

Hierdoor is het voor iedereen meteen duidelijk wat het bestand bevat, bij welk kennisgebied het hoort en wat de datum van bestand is. Voor alle overige documenten in het portfolio, zoals de authenticiteitsverklaring, werkovereenkomst en het ervaringscertificaat geldt dat door de titel duidelijk moet zijn wat het bestand inhoudt.

Zorg er ook voor dat je alle bestanden als PDF uploadt. PDF-bestanden zijn makkelijk te openen en te lezen door iedereen, wat helpt om misverstanden te voorkomen. Als je foto's of video's wilt toevoegen, is dat prima, maar vergeet dan niet om ook een PDF-bestand te uploaden waarin je beschrijft wat er op het beeldmateriaal te zien is. Dit zorgt ervoor dat iedereen begrijpt wat het belang is van de foto of video voor jouw portfolio.

Het is echt belangrijk om deze stappen te volgen. Als de titels van je bestanden niet duidelijk zijn, kan het zijn dat je hele portfolio opnieuw beoordeeld moet worden. Dat wil je natuurlijk voorkomen. Dus neem de tijd om elk bestand een passende, duidelijke titel te geven die precies laat zien wat het bestand bevat. Dit maakt het hele proces voor iedereen makkelijker en zorgt ervoor dat je portfolio op de beste manier beoordeeld kan worden.

Keuzedelen:
Voor alle MBO trajecten dien je ten minste 720 uur aan keuzedelen te kiezen. Ieder keuzedeel staat gelijk aan een X aantal uur. Voor de keuzedelen maak je dezelfde verslagen en lever je bewijsstukken op dezelfde wijze aan als bij het basisgedeelte. Wij raden je aan om altijd meer dan 720 uur aan keuzedelen te kiezen. Mocht er namelijk een keuzedeel niet voldoende aangetoond worden, heb je nog genoeg uren om aan de urennorm te voldoen. De keuzedelen voor ‘persoonlijk begeleider maatschappelijke zorg’ Kun je vinden in de volgende lijst:

Keuzedelenlijst Persoonlijk Begeleider Maatschappelijke Zorg
De door jou gekozen keuzedelen geef je door aan jouw begeleider middels een bericht via de contactpagina.

Contact:
Tijdens je EVC-traject heb je altijd een eigen portfoliobegeleider. Bij deze begeleider kun je met al je vragen terecht over hoe je je portfolio het beste kunt invullen. Of je nu twijfelt over hoe je iets moet opschrijven of welk bewijs je moet gebruiken, je begeleider helpt je verder.

Je begeleider is er om je te helpen, niet om te beoordelen. Het beoordelen is de taak van de assessor. De begeleider kijkt of wat je hebt geschreven past bij de onderdelen die je wilt laten zien, of je duidelijk uitlegt wat je hebt gedaan, hoe je het hebt gedaan en waarom op die manier en of je de juiste bewijzen hebt gekozen.

Als je een vraag hebt, heeft de begeleider drie werkdagen om je te antwoorden. Als het druk is en de begeleider meer tijd nodig heeft, laat hij of zij dat weten.

Het is belangrijk dat je begint met het inleveren van je eerste verslag. Zo kan de begeleider je meteen feedback geven. Dit helpt je om goed van start te gaan en ervoor te zorgen dat je portfolio op de juiste manier wordt ingevuld. De begeleider kan je ook tips en adviezen geven over hoe je de formulieren het best kunt invullen. Als je een vraag hebt, kun je de begeleider een berichtje sturen via de 'contact' knop.

Verder is het raadzaam om de feedback die je van je begeleider krijgt in acht te nemen. Wil je je portfolio doorzetten naar de assessor zonder de feedback te verwerken, is de kans groot dat je tijdens je eindgesprek de desbetreffende competenties onvoldoende zult aantonen. Het portfolio is dus altijd jouw eigen verantwoordelijkheid.

Onthoud goed, je begeleider kijkt niet uit zichzelf in je portfolio. Wil je feedback? Vraag hier dan om door een bericht te sturen. Zo weet je begeleider dat je hulp nodig hebt en kan hij of zij je de ondersteuning bieden die je nodig hebt.
Klaar?
Voordat je jouw EVC-portfolio als 'klaar' markeert, is het belangrijk om zeker te weten dat je aan alle vereisten hebt voldaan. Dit is een belangrijke stap in het proces, dus hier is een checklist om je te helpen:

Deelnamebevestiging: Zorg ervoor dat je hebt aangevinkt dat je vrijwillig deelneemt aan het EVC-traject. Dit is een belangrijke formele stap.
Werkervaring toegevoegd: Controleer of je al jouw relevante werkervaringen hebt toegevoegd aan je portfolio. Dit omvat alle banen, projecten, en vrijwilligerswerk dat relevant is voor het traject.
Loopbaandoel ingevuld: Check of jouw loopbaandoel is ingevuld. Zo niet, stel je je begeleider hiervan op de hoogte. Dit geeft richting aan je portfolio en laat zien wat je met het EVC-traject wilt bereiken.
Vragenlijst (loopbaan en burgerschap) ingevuld: Zorg ervoor dat je de vragenlijst over Loopbaan en Burgerschap hebt ingevuld.
Feedback verwerkt: Als je feedback hebt gekregen van je begeleider, controleer dan of je deze goed hebt verwerkt in je portfolio. Dit kan gaan om aanpassingen in je verslagen of het toevoegen van extra bewijsstukken.
Documenten correct geüpload: Dubbelcheck of alle documenten correct zijn geüpload als PDF-bestanden en of ze van de juiste, duidelijke titel zijn voorzien. Dit maakt het beoordelingsproces makkelijker en voorkomt verwarring.
Wanneer je op 'klaar' drukt, zal je begeleider jouw portfolio doorzetten voor de beoordeling en een steekproefsgewijze check uitvoeren. Het is jouw verantwoordelijkheid om ervoor te zorgen dat je portfolio volledig en compleet is. Dit betekent dat je zelf moet controleren of alle benodigde informatie en documenten aanwezig zijn en correct zijn ingevuld of geüpload.