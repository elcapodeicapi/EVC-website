Handleiding
1.Inloggen
1.1.Inloggen onder meerdere rollen tegelijk
1.2.Pas op met in een tweede venster als een andere rol inloggen
2.Mijn profiel
2.1.Hoe vul ik mijn profiel aan?
2.2.Wachtwoord wijzigen
2.3.Voeg een pasfoto toe aan uw profiel!
2.4.Welke fotobestanden zijn toegestaan?
2.5.Dagoverzicht instellen
3.Lopende trajecten
3.1.Overzicht alle EVC-trajecten
3.2.Instrumenten
3.3.De kwalificatie inzien en als PDF-document downloaden
4.Communiceren met de kandidaat
4.1.Berichten van kandidaat lezen
4.2.Bericht versturen aan kandidaat
4.3.Een bericht aan meerdere kandidaten in één keer sturen
5.Aantekeningen over kandidaten
6.Portfolio van kandidaat
6.1.Het Portfolio van de kandidaat bekijken
6.2.Bijlagen uit het Portfolio downloaden
6.3.Een ingepakt ZIP-bestand openen
6.4.Video en geluidsbestanden in het Portfolio
6.5.Vaststellen van de authenticiteit van de bewijsstukken
6.6.Portfolio ingeleverd door kandidaat
6.7.Portfolio gereed voor assessor
7.Loopbaandoel
7.1.Aanpassen Loopbaandoel

1.Inloggen
U kunt uw eigen inloggegevens zelf onder "Mijn profiel" aanpassen in iets wat u zelf prettig vindt en goed kunt onthouden. Let er wel op dat uw gebruikersnaam en wachtwoord voldoende veilig zijn: met deze gegevens zou een ander toegang kunnen krijgen tot uw persoonlijke inlogaccount, dus het is zaak uw gegevens geheim te houden en niet met anderen te delen!

Mocht u uw wachtwoord kwijt zijn, dan kun t u deze zelf opnieuw aanvragen via de link "Wachtwoord vergeten?" die u vindt op de inlogpagina (dit kan enigszins verschillen wanneer u via een andere website inlogt op het EVC-systeem. Indien u de link niet ziet, neem dan contact op met de contactpersoon van uw organisatie zodat hij of zij uw wachtwoord kan overschrijven met een tijdelijk nieuw wachtwoord.

1.1.Inloggen onder meerdere rollen tegelijk
Wanneer u meerdere rollen vervult binnen uw organisatie, dan is het formeel niet mogelijk om in één browser (bijvoorbeeld Internet Explorer, FireFox of Safari) onder meerdere rollen tegelijkertijd ingelogd te zijn. Dit vanwege de strenge beveiliging die bij elke rol hoort. U bent altijd ingelogd onder de rol waarop u als laatste ingelogd bent.

Tip: hierop is één uitzondering mogelijk. Het is wel mogelijk om met een tweede browser op een tweede rol in te loggen. Zo kunt u in de ene browser de ene rol uitvoeren en in de andere browser de andere rol.

1.2.Pas op met in een tweede venster als een andere rol inloggen
Wanneer u een tweede venster opent en onder een andere rol inlogt terwijl u in het eerste venster nog aan het werk was, let er dan op dat u in het tweede venster uitlogt nadat u klaar bent en vervolgens in het tweede venster opnieuw inlogt onder de rol die u in het eerste venster heeft. U bent dan in beide vensters onder dezelfde rol ingelogd, waardoor u in het eerste venster verder kunt werken aan waar u mee bezig was.

2.Mijn profiel
2.1.Hoe vul ik mijn profiel aan?
Ga naar uw profielgegevens via de knop "Mijn profiel" links in het menu
Om uw gegevens te wijzigen klikt u rechtsboven op  
Pas uw gegevens aan en klik op "Verzenden" om uw gegevens op te slaan
2.2.Wachtwoord wijzigen
Wilt u uw wachtwoord wijzigingen, dan kan dat als volgt:

Klik op de knop "Mijn profiel" links in het menu
Klik op   rechtsboven op de pagina
Onderaan de daaropvolgende pagina kunt u uw wachtwoord wijzigen. U moet het wachtwoord van uw keuze voor controle, 2x intypen
Klik op "Verzenden" en uw nieuwe wachtwoord is direct van kracht. U blijft ingelogd en kunt verder met uw werkzaamheden. Logt u echter uit en wilt u vervolgens weer inloggen, dan moet dat met uw nieuwe wachtwoord.
2.3.Voeg een pasfoto toe aan uw profiel!
Met een pasfoto op uw profiel maakt u uzelf zichtbaar voor de mensen met wie u in de online omgeving te maken krijgt. U maakt daarmee uw profiel wat persoonlijker.

Uw pasfoto is zichtbaar voor allen die betrokken zijn bij een traject, en uiteraard kunt u ook hun pasfoto's zien.

U voegt uw foto toe door te klikken op de menuknop "Mijn profiel" links in het menu
Aan de rechterzijde van de pagina kunt u een foto toevoegen
Onder de tekst "Voeg Profielafbeelding toe" staat een knop met "Bladeren..." of "Browse..." er op, waarop u kunt klikken
Er opent een venstertje waarin u het bestand kunt zoeken van uw foto. Klik op het bestand van de foto en vervolgens op "Openen"
De foto wordt direct toegevoegd. Wilt u deze aanpassen, klik dan op "verwijder afbeelding" en u kunt vervolgens een andere foto toevoegen
2.4.Welke fotobestanden zijn toegestaan?
RemindoEVC accepteert nagenoeg alle fotobestanden behalve een BMP-bestand. BMP staat voor Bitmap, een fotobestand wat niet geschikt is voor gebruik op het internet. Alle andere fotobestandtypes zijn wel mogelijk.

2.5.Dagoverzicht instellen
U kunt zelf bepalen wanneer u een e-mail wilt ontvangen met daarin een overzicht van de activiteiten van al uw kandidaten. Denk daarbij aan het Portfolio ter beoordeling aanbieden aan de assessor, enzovoort. Van dit alles krijgt u geen directe e-mail - om u niet te overspoelen met e-mailberichten telkens wanneer een kandidaat iets doet - maar dit wordt verzameld in het zogenaamde dagoverzicht.

U kunt zelf kiezen op welke dagen en hoe laat u dit dagoverzicht wilt ontvangen.

Ga naar "Mijn profiel"
Klik rechtsboven op  
Halverwege de pagina ziet u "Dagoverzicht"
Hier stelt u in wanneer en hoe laat u het dagoverzicht wilt ontvangen
3.Lopende trajecten
3.1.Overzicht alle EVC-trajecten
Klik op de menuknop "EVC-trajecten" links in uw menu
U ziet nu al uw trajecten en de status daarvan met aan de rechterzijde de foto van de betreffende kandidaat
Om een volledig EVC-traject te bekijken logt u in op het EVC-traject van de kandidaat die u wilt bekijken
In één oogopslag ziet u alle gegevens van de kandidaat en de stand van zaken in het EVC-traject. Via het trajectmenu kunt u vervolgens verder naar de andere onderdelen
3.2.Instrumenten
De standaard instrumenten die doorgaans - afhankelijk van de instellingen die vooraf bepaald zijn - in de omgeving aanwezig zijn:

Portfolio
Criteriumgericht interview
Werkplekbezoek
Deze instrumenten vindt u na het inloggen op een EVC-traject van een kandidaat in het trajectmenu bovenaan de pagina.

3.3.De kwalificatie inzien en als PDF-document downloaden
Onder de menuknop "Kwalificatiedossier" in het trajectmenu vindt u de complete kwalificatie van het EVC-traject van de betreffende kandidaat.

U kunt de complete kwalificatie eenvoudig als PDF-document downloaden.

4.Communiceren met de kandidaat
4.1.Berichten van kandidaat lezen
Er zijn twee manieren om bij de berichten van uw kandidaten te komen. Let op: bent u assessor, dan kan het zijn dat deze optie voor u uitgezet is.

U kunt alleen de berichten van een specifieke kandidaat openen
U kunt ook naar een overzicht van al uw berichten van al uw kandidaten gaan. In dit overzicht zijn de berichten per kandidaat geordend.
Overzicht van alle berichten:

Klik links in het menu op de knop "Berichtenoverzicht"
Het overzicht wat opent toont u alle berichten van al uw kandidaten
Berichten van een specifieke kandidaat

Zoek op het trajectenpagina de kandidaat op waar u het bericht van wilt  lezen en log hier op in
Ga via de knop "kandidaat" in het trajectmenu naar "Contact"
U kunt nu de berichten van deze kandidaat lezen en beantwoorden
4.2.Bericht versturen aan kandidaat
U kunt zowel via het Berichtenoverzicht als via de individuele kandidaat contactberichten versturen.

Wanneer u in het trajectoverzicht zit, klikt u op "Lees alle berichten". U komt dan op de contactpagina van de betreffende kandidaat. Dit is dezelfde pagina als wanneer u via het traject van de kandidaat naar Contact gaat.

Hierop kunt u een bericht aan de kandidaat sturen:

Klik op "Plaats een nieuw bericht" rechtsbovenin bij  
U komt op een pagina met invulvelden, waarin u uw bericht kunt typen. Boven de invulvelden ziet u het laatste toegevoegde bericht zodat u deze terug kunt lezen bij het typen van uw bericht
Klik vervolgens op de knop "Verzenden" om uw bericht te plaatsen.
De kandidaat ontvangt automatisch een e-mailbericht dat u een bericht heeft geplaatst.

4.3.Een bericht aan meerdere kandidaten in één keer sturen
Klik in het menu links "Berichtenoverzicht"
Klik rechtsboven op "Stuur bericht aan meerdere kandidaten" bij  
Typ vervolgens het onderwerp van uw bericht, en kies de aanhef die u wenst. Deze wordt automatisch en gepersonaliseerd boven het bericht geplaatst
Typ vervolgens het bericht in
Vink de kandidaten aan, aan wie u het bericht wilt versturen en druk op "Verzenden"
De kandidaten ontvangen automatisch een e-mailbericht dat u een bericht heeft gestuurd.

5.Aantekeningen over kandidaten
In het menu links vindt u de knop "Aantekeningenoverzicht". Ook bij elk traject vindt u in het trajectmenu de knop "Aantekeningen".

Hier kunt u aantekeningen vastleggen die betrekking hebben op het traject en de kandidaat. Dit kunnen trajectnotities zijn, opvallende voorvallen die tijdens het traject zijn gebeurd en andere aantekeningen die u bij het traject vastgelegd wilt hebben.

Deze aantekeningen zijn ook zichtbaar voor alle andere betrokkenen bij het betreffende traject, voor iedereen behalve één persoon: de kandidaat heeft géén inzage in deze aantekeningen.

6.Portfolio van kandidaat
6.1.Het Portfolio van de kandidaat bekijken
Zoek op de trajectenoverzichtspagina de kandidaat waarvan u het Portfolio wilt bekijken
Log in op het betreffende project
Ga in het trajectmenu via "Instrumenten" naar de knop "Portfolio"
U kunt nu het Portfolio van de kandidaat bekijken.

6.2.Bijlagen uit het Portfolio downloaden
Zoek op de trajectoverzichtspagina de kandidaat waarvan u de bijlagen uit het Portfolio in wilt downloaden
Log op het traject in en ga in het trajectmenu via "Instrumenten" naar "Portfolio"
U kunt elk bewijsstuk zelf aanklikken en downloaden. Tevens kunt u via de optie rechtsboven "Download alle bestanden" bij  , een ingepakte map (ZIP-bestand) downloaden met daarin alle bijlagen in één keer.

6.3.Een ingepakt ZIP-bestand openen
Bij het downloaden van veel bestanden in één keer (bijvoorbeeld het E-portfolio-bestand of alle bijlagen uit het Portfolio) worden de bestanden ingepakt in één gecomprimeerd bestand. Dit ZIP-bestand bevat in verschillende mapjes, in één keer een hele serie bestanden.

Om dit bestand na het downloaden "uit te pakken," kunt u (in de meeste gevallen) op het bestand op uw computer (dubbel)klikken, waarna er automatisch een programma opent waarmee u in het bestand kunt kijken en deze uit kunt pakken.

Indien dit niet lukt kunt u het programma Winzip downloaden, waarmee u het ZIP-bestand kunt uitpakken. U kunt Winzip hier downloaden.

6.4.Video en geluidsbestanden in het Portfolio
Bij het uploaden van bestanden, filmpjes, audio en foto's naar het Portfolio worden bepaalde bestanden automatisch omgezet zodat RemindoEVC kan garanderen dat alles is af te spelen.

In het Portfolio ziet u bepaalde bestanden met een zogenaamde "thumbnail" erbij. Een thumbnail is een klein plaatje waarop u kunt klikken. Wanneer u hier op klikt zal een grotere versie getoond worden in het geval van een afbeelding.

Als het een video-bestand is, dan zal er een player geladen worden waarmee de video is af te spelen. Naast het online bekijken van de video is er ook altijd de mogelijkheid het video-bestand te downloaden.

We raden aan video's en audio zoveel mogelijk direct online in het Portfolio af te spelen.

Audio: wav en mp3
Video: avi, asf, flv, mov, mp4, mpg, mpeg, wmv en 3gp
Afbeeldingen: jpg, jpeg, gif en png
De maximale bestandsgrootte is 500 Mb. In principe zou dat ruim voldoende moeten zijn voor een video. Mocht uw bestand groter zijn dan 500MB, let er dan op dat deze eerst verkleind wordt tot onder de 500 Mb, voordat het wordt geüpload.

6.5.Vaststellen van de authenticiteit van de bewijsstukken
In het Portfolio van de kandidaat dient aangegeven te worden of de bewijsstukken authentiek zijn bevonden. Afhankelijk van de instellingen dient dit door de kandidaat en/of de assessor te geschieden.

Indien u weet dat een bijlage van de kandidaat authentiek is, klikt u op het icoon:   om dit aan te geven.

In uw organisatie zullen er afspraken gemaakt zijn over wie de vaststelling doet.

6.6.Portfolio ingeleverd door kandidaat
Indien een kandidaat aan de minimale eisen voldaan heeft in het portfolio, verschijnt bij hem/haar in het menu de knop "Klaar?" Hiermee dient de kandidaat het portfolio ter beoordeling in wanneer hij of zij klaar is en alles heeft toegevoegd wat men wilde toevoegen.

U heeft daarvan een bericht ontvangen in uw dagoverzicht via e-mail, en kunt dit tevens in het trajectenoverzicht zien aan de status. Indien u in het trajectenoverzicht kijkt ziet u bij een kandidaat die het portfolio ter beoordeling aanbiedt   met als status "Ter goedkeuring".

6.7.Portfolio gereed voor assessor
Indien het Portfolio gereed is voor de assessor, dan zult u nadat de kandidaat heeft aangegeven klaar te zijn, dit als begeleider moeten accorderen.

Is het portfolio in uw ogen nog niet gereed, dan kunt u deze overigens ook met één druk op de knop terugzetten naar de kandidaat. Dit laatste dient u te motiveren zodat de kandidaat weet waarom hij of zij het portfolio terugkrijgt. U wordt automatisch na het terugzetten, doorgestuurd naar de Contactpagina om een bericht aan de kandidaat te sturen.

Acht u het portfolio wel beoordelingsgereed en wilt u deze doorgeven aan de assessor, dan werkt dit als volgt.

Ga naar "EVC-trajecten" en log in op het EV- traject van de kandidaat die aangegeven heeft het portfolio gereed te hebben. 
U ziet bovenaan elke pagina van dat traject boven het trajectmenu de tekst Gereed voor beoordelaar en kunt hier aangeven:
  
Ja, het portfolio is compleet: het portfolio wordt direct daarna ter beoordeling aangeboden aan de assessor, die daar automatisch een bericht over ontvangt. Vanaf dat moment kunt u de kandidaat niet meer volgen en ziet u deze kandidaat niet meer in uw overzichten staan
Nee, het portfolio is nog niet compleet: het portfolio wordt weer naar de status "Bewijs verzamelen" teruggezet. Indien u hierop klikt gaat het traject een status terug en wordt u doorgestuurd naar de Contactpagina om de kandidaat te informeren en uw afwijzing te onderbouwen
7.Loopbaandoel
7.1.Aanpassen Loopbaandoel
Vooraf aan uw EVC-traject heeft u nagedacht over uw ambitie en motivatie. Voor een goed en zinvol traject is het belangrijk om dit doel goed te formuleren.

Een loopbaandoel:

Beschrijft waar u naar toe wilt in uw verdere loopbaan;
Beschrijft waarom u dit traject doorloopt (wat uw doel hiermee is);
Is kort en bondig beschreven (enkele regels!)
Tip: Geef zoveel mogelijk aan "waarom" u dit traject doet. Indien u een diploma wilt behalen, geef dan aan waarom dat diploma belangrijk is voor uw verdere (loopbaan)ontwikkeling.

LET OP: Uw Loopbaandoel komt in het formele Ervaringscertificaat te staan. Let dus op typ- en stijlfouten.

Om de tekst aan te passen of aan te vullen klikt u rechts op  . Pas de tekst aan en klik op "Verzenden".